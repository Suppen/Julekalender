Strømsparingsstrategier

Av Daniel Johnsen og Hugo Wallenburg

Hvert år må Nissen lage milliarder av gaver. Dette krever svært mye energi, så han bestemte seg for lenge siden for å importere strøm fra Norge siden de har så mye energi til overs. Med den nåværende trenden i strømpriser begynner Nissen smått å angre, så han har sammen med alverådet bestemt seg for å kun produsere gaver én time om dagen. Denne timen må av julelogistiske årsaker helst være den samme timen hvert døgn, for eksempel hver dag mellom kl 19 og 20.

Alverådet har bestilt historisk prisdata for strøm for å kunne finne når de kan produsere gaver billigst mulig og kjøpt spådommer for neste år som viser de kommende prisene. De ønsker å teste to strategier for å spare penger neste år og med spådommen vet de nøyaktig hva utfallet blir!

Strategi nummer 1: Den timen med lavest sum av priser for forrige år vil være billigst neste år. Neste år skal gaver produseres kun denne timen.

Strategi nummer 2: Lik strategi nummer 1 skal gaver produseres den timen det var billigst året før, men dersom historisk data viser at prisen kom til å være dyrere samme time døgnet etter jobber alvene heller en time ekstra og bruker dagen etter på noe mer fornuftig som å lage oppgaver til Knowits Julekalender.

Merknader for strategi 2: I årets siste døgn jobber alvene maks 1 time. Dersom den billigste timen er time 24 og alvene skal jobbe en time ekstra jobber de inn i neste døgn. Dette er i tråd med alvearbeiderrettighetene.
Prisdata

I denne eksempelfilen har vi to døgn med data som ser slik ut:

pris +------------------------------------------------
 5kr |           l                   o
 4kr |        dju g    lgod         g d
 3kr |     l o     o  u    j       l   j         o
 2kr |    u g       dj      ulg   u     u   djulg d
 1kr |go j                     odj       l o       jul
 0kr |  d                                 g
     +------------------------------------------------
time  123456789...            123456789...

Eksempeldata for neste år ser slik ut:

pris +------------------------------------------------
 6kr |    u
 5kr |   j l                             l           l
 4kr |  d   g     g           g     g   u g         u
 3kr | o     o   l o     o   l o   l o j   o j     j
 2kr |g       d u   d   g d u   d u   d     d u   d
 1kr |         j     j l   j     j             l o
 0kr |                u                         g
     +------------------------------------------------
time  123456789...            1234567890...

I grafen for forrige år ser vi at timen mellom klokka 2 og klokka 3 på natta, time nummer 3, er den som har totalt lavest sum av priser: 0kr + 1kr = 1kr.

Med Strategi 1 velger vi time 3 og produserer den timen neste år. Summen for denne strategien er 4kr + 2kr = 6kr.

Med Strategi 2 velger vi igjen time 3 og bruker dermed 4kr første døgn -- men forrige år gikk prisen opp, så vi jobber heller en time ekstra og hopper over et døgn. Summen for denne strategien er 4kr + 5kr = 9kr

I denne filen har vi data av strømprisen for hver time de siste 365 dagene. Denne filen viser (gjennom ✨alvespådommer✨) strømprisene for neste år.

Hvilken av strategiene gir billigst produksjon og hvor mye billigere var den beste strategien? Svar som <strateginummer>,<prisforskjell>.

I eksempelet vinner Strategi 1 og svaret er 1,3

