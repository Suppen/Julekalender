Nye gamle juletall ULLLJ33IV

Av Hugo Wallenburg

Da Nissens alver skulle grave ut en ny snødump for å lage påbygg på Nordpolens nissebank oppdaget de en romersk ruin. Hvem visste at romerne hadde besøkt Nordpolen?? Blant artifaktene de fant var en komplett eldgammel liste med transaksjoner fra oldtidens romerske nissebank. Tallene er ikke til å forstå og listen er full av hull fra snømus og flekker fra julegarum, men det er i hvert fall åpenbart at de gamle Nordpol-romerne hadde laget seg et helt unikt tallsystem.

Med hjelp av alle Nordpolens alvearkeologer og Nissens råd for Romerstudier og med litt god hjelp fra AlvGPT fant de ut av hvordan tallene fungerer. Bankalvene er sjeleglade for å finne et nytt tallsystem. Spesielt er de begeistret for hvordan de kan fortsette å inkrementere på et tall bare ved å tegne på I bakerst! Veldig praktisk for bankoperasjoner og programmering.

Tallsystemet likner på vanlige romertall og har følgende sifferverdier:

    J: 10 000
    U: 5 000
    L: 1 000
    E: 500
    T: 100
    R: 50
    3: 10
    V: 5
    I: 1

Tall konstrueres ved å sette sammen sifre, der den totale tallverdien er summen av sifrenes tallverdi. VII vil for eksempel bli 5 + 1 + 1 = 7. Ett eller flere synkende/like store sifre på rad foran et større siffer danner en rekke og et tilhørende avsluttende siffer. Det avsluttende sifferet må være større enn alle sifrene i rekka. Sammen kalles dette en gruppe. Tallverdien til slike grupper er tallverdien til det avsluttende sifferet, minus summen av tallverdiene til sifrene i rekken.

R33VIE = (R33VI)E = 500 - (50 + 10 + 10 + 5 + 1) = 424
TUR33VIE = (T)U(R33VI)E = 5000 - (100) + 500 - (50 + 10 + 10 + 5 + 1) = 5324
3R = (3)R = 50 - (10) = 40
JULEL = JUL(E)L = 10 000 + 5 000 + 1 000 + 1 000 - (500) = 16 500

    Sifre uten tilhørende rekke regnes også som avsluttende sifre: R = ()R = 50
    Avsluttende sifre på tvers av tallet skal også være i synkende rekkefølge.
        RTR33VIE er ikke gyldig fordi T fra (R)T er mindre enn E fra (R33VI)E.
        RTE er ikke gyldig fordi T fra (R)T er mindre enn E fra ()E.
        VIV er gyldig fordi V fra ()V ikke er mindre enn V fra (I)V.
    Det er ingen begrensning på lengden av rekker eller antall like sifre på rad.
    Det er ingen negative tall.

Nordpolens nissebank søker vinterjobbere til vinteren LLLU3I3VII og for å bevise at du er kvalifisert må du vise at du behersker tallsystemet. Du er en ivrig aspirerende bankalv som har søkt vinterjobb og oppgaven du må løse for å søke er: Hva er tallverdien til det største gyldige tallet i den gamle transaksjonslisten?

Til litt ekstra hjelp gir bankalvene deg en liten liste med ytterligere eksempler.
