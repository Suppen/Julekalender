Festglad Alvesort

Av Didrik Aalen Pemmer

Julenissen elsker to ting: sortering og festing. Derfor har han kombinert begge deler i en ny sorteringsalgoritme han kaller Festglad Alvesort. For å forberede seg til julaften, skal han sortere alvene sine etter høyde ved hjelp av denne algoritmen. På denne måten kan han kose seg med både sortering og fest!

Hvordan fungerer Festglad Alvesort? Festglad Alvesort starter som en vanlig Alvesort:

    Du er en sorteringsalv.
    Du stiller deg mellom den første og andre alven i rekken vendt mot slutten av rekken.
    Frem til du ikke har noen alver foran deg:
     Dersom du har en alv bak deg og alven foran deg er lavere enn den bak deg:
      Få dem til å bytte plass.
      Flytt deg én alv bakover.
     Ellers:
      Flytt deg én alv forover.
    Hurra! Alle alvene er sortert.

Du har kanskje merket at Alvesort inneholder ikke en eneste fest. Derfor har nissen lagt til følgende regler for Festglad Alvesort:

    Etter hver syvende alv du bytter plass på (men før du flytter deg bakover) ber nissen deg arrangere en fest!
    De neste fem alvene foran deg i rekken får feste til de er tilfredse, og når de er ferdige stiller de seg i omvendt rekkefølge fra slik de startet.
    Deretter fortsetter du som vanlig Alvesort fram til neste fest.

Din oppgave: Hjelp nissen med å implementere Festglad Alvesort for å sortere disse alvene (<navn> <høyde>) etter høyde. Når sorteringen er ferdig skal du returnere navnet på alven som var med på flest fester og antall fester vedkommende var med på formatet navn,antall_fester

For eksempel for alvene i eksempelet under så vil svaret være Luthien,5

Legolas 75
Tauriel 84
Elrond 45
Galadriel 59
Thranduil 69
Arwen 99
Haldir 76
Glorfindel 46
Finrod 204
Erestor 60
Celebrimbor 99
Fingolfin 66
Gil-Galad 97
Luthien 116
Feanor 129


