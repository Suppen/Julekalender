Reisen til julekernelen

Av Sander Krøglid

Gave og innovasjonsteamet er en institusjon som drives jevnt og trutt hele året på nordpolen. Formålet er å finne på gaveideer som kan bli satt i produksjon og bli levert til alle barna når julekvelden ankommer. Det er i stor grad alven Finn Gavesen som har ansvar for dette.

Da viruset Goro-na nådde Nordpolen, ble det umulig for Finns kreative team å samles for å diskutere gaveideer. I stedet fant Finn på den smarte løsningen å bruke Google for å finne gaveforslag og lagre nettsidene som bokmerker i nettleseren. Som en effektiv person foretrekker Finn å jobbe på Arctic Linux, men dette har skapt utfordringer når nye kernel-oppdateringer slippes. Finn insisterer på å oppdatere straks en ny versjon lanseres, noe som skjer hver søndag. Dessverre opplever han problemer med hver tredje oppdatering, som krever en hel dag med feilsøking og forhindrer ham fra å lagre bokmerker den dagen.

I adventstiden, når julestrida er på sitt verste, oppstår det problemer hver søndag. Det samme gjelder søndagene i juli. Heldigvis venter det to problemfrie oppdateringer etter advent og juli, da det igjen oppstår problemer for hver tredje oppdatering, som før.

Dagen etter at maskinen er fikset, er Finn så utmattet etter all feilsøkingen at han knapt får gjort noe. Den dagen klarer han bare å lagre ett eneste bokmerke. Men med hver ny dag uten feilsøking, blir han stadig mer ivrig og effektiv. For hver dag som går, klarer han å lagre like mange bokmerker som han gjorde de to foregående dagene til sammen.

Finn startet med å lagre ett bokmerke 1. april 2020, og fikk første problem søndag 19. april. Hvor mange bokmerker har Finn klart å lagre innen utgangen av lukens dato (12. desember 2024)?

