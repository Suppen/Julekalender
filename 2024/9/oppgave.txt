Væralven

Av Gaute Rauboti

Professor Alvfred Hveet-Juhl er en viktig alv på Nordpolen. Han er sjefsalv for forskning på vær og vind, og mye av æren er hans for at det alltid er hvit jul. Han bruker store deler av sin tid på å kartlegge snø.

Han er veldig god til å telle. Kanskje for god. Han teller nemlig tagger på snøfnugg, ikke snøfnuggene selv. Så når Nisseinstituttet skal rapportere til Nissen, må de alltid dele på 6 først (alle snøfnugg har 6 tagger). Men så er han kanskje ikke like flink til å loggføre. For der mange (kanskje de fleste) ville skrevet 12, 6 eller 24, skriver Professor Alvfred tolv, seks eller tjuefire. Derfor har Nisseinstituttet et program hvor de mater inn tallene først, slik at det kan omgjøres til tall, før de deler på 6 og rapporterer til Nissen.

Maskinen som driver dette programmet går vanligvis på reinsdyrkraft, men i dag har de støtt på noen problemer: Dasher har snublet og tråkket over, Dancer har fått discofeber, Prancer har dårlig rygg, Vixen nyser glitter etter å ha overdekorert seg selv, Cupid er kjærlighetssyk, Comet er solbrent, Donner har sovet dårlig over tid pga egen snorking, Blitzen har for mye statisk elektrisitet og risikerer å kortslutte maskina istedet, og Rudolf er forkjøla. Alle har fått streng ordre om å hvile av Nissen slik at de er i form igjen til Julaften.

Med maskinen ute av drift må du hjelpe Nisseinstituttet! Kan du telle taggene i denne fila og rapportere antall snøfnugg til nissen?
Opplysninger

    Alle tall er under 100
    Siden alle snøfnugg har 6 tagger, er alle noterte tall delelige med seks. Det vil derfor f.eks. si at sekstiseks skal være 60 + 6, ikke 6 + 10 + 6

Eksempel

    sekstjuefire -> [6, 24] -> 30. Dvs, 5 snøfnugg.
