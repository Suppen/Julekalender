Gullmynt

Av Magnus Tidemann

Alvene har jobbet hardt i desember og skal få bonus. Bonusen er basert på ansiennitet - jo lengre alvene har jobbet jo høyere bonus får de.

Julenissen stiller alvene opp i en laaaaaang rekke. Julenissen har merket nedgangstidene godt, renten har steget selv på Nordpolen, og prisen på lyng og lav har økt markant. Julenissen har dermed ikke nok bonus til alle alvene sine. Men han har et system som han tror kommer til å funke bra!

Han vet at alvene snakker mellom seg. Hver alv snakker til de to nærmeste alvene på begge sider, så hver alv snakker med maksimalt fire alver. Alvene på starten og slutten av rekken snakker enten med to eller tre alver, avhengig av hvor i rekken de står.

Alvene blir sure dersom en alv som har jobbet like lenge som dem får høyere bonus enn dem selv, og de blir i hvert fall sure dersom en alv som har jobbet mindre enn dem får samme bonus eller høyere bonus enn dem selv.

I denne fila ser du rekken av alvene. Hvert tall i rekken viser antall år den alven har jobbet. Så rekken [1, 4, 2] viser tre alver som står ved siden av hverandre som har jobbet i ett, fire og to år.

Alle alvene skal få minst én gullmynt og ingen alver skal bli sure. Hva er det minste antall gullmynter julenissen trenger å gi ut totalt?
Eksempel

Rekken [4, 2, 1, 5, 2, 3, 2, 1] gir et svar på 18 ved å dele ut mynter slik: [3, 2, 1, 4, 2, 3, 2, 1].
