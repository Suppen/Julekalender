iGløgg telling

Av Håkon Carlsen

Julenissen har samlet inn gløgg for årets julefeiring. På grunn av et jordskjelv har dessverre mye av gløggen rullet utover Nordpolen. For å finne ut hvor mye gløgg som har gått tapt, har Julenissen sendt ut alver for å lete etter gløggen.

Måten en alv leter etter gløgg på er som følger:

    1. Den begynner på et spesifikt startkoordinat
    2. Deretter går den enten nord (n), øst (e), sør (s) eller vest (v).
    3. Den noterer seg hvilken retning den har gått. Hvis den finner en flaske gløgg (g), noterer den det ned etter å ha notert retning. Så er det tilbake til steg 2.

I filen alv_sti.txt så er veien alvene har gått beskrevet. Den første linjen er lengden på Nordpolen. Nordpolen et kvadrat, som er like langt som det er bredt.

De 4 neste linjene er stien for 4 alver. Det første delen av en linje, feks (0, 0), er startposisjonen til en alv. Resten av linjen er hvor alven har gått.

Et mindre eksempel er følgende:

10
(0, 0)eennneeseenngngngennnes
(0, 9)eegsvssseneenngvgneeegee
(9, 0)vnnngvvvssvsgvnnneeeeeg
(9, 9)vvvgvsvgssvvsvneseegegegsg

Her er Nordpolen et kvadratisk grid på 10x10. Den første alven begynte i (0, 0). Den gikk deretter øst, øst, nord, nord osv. Til sammen finner alvene i eksemplet 11 gløgg. Her er et bilde som beskriver hvor alvene har gått og hvor de har funnet gløgg.

alve_gang

Ta alven som begynner i (0, 0) som eksempel:

    Den begynner i (0, 0)
    e : går til (1, 0)
    e : går til (2, 0)
    n : går til (2, 1)
    n : går til (2, 2)
    n : går til (2, 3)
    e : går til (3, 3)
    e : går til (4, 3)
    s : går til (4, 2)
    e : går til (5, 2)
    e : går til (6, 2)
    n : går til (6, 3)
    ng : går til (6, 4), finner gløgg
    ng : går til (6, 5), finner gløgg
    ng : går til (6, 6), finner gløgg
    e : går til (7, 6)
    n : går til (7, 7)
    n : går til (7, 8)
    n : går til (7, 9)
    e : går til (8, 9)
    s : går til (8, 8)

Merk at alvene gjør ingenting med gløggen de finner. Så det er mulig for flere alver å finne samme flaske gløgg. Det er også mulig for en alv å finne samme gløgg flere ganger.

Hvor mange flasker gløgg finner alvene i alv_sti.txt tilsammen?

