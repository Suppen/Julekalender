Det er en universal sannhet at mine fienders fiender er mine venner. Det er også slik at mine venners fiender er mine fiender. Og mine venners venner er mine venner. Og mine fienders venner er minde fiender. Og mine fienders fienders fiender er mine fiender. Og mine fienders venners fiender er mine venner. Og så videre. Det er selvsagt ikke mulig at samme person er både en venn og en fiende.

Som den strategen du er, er du interessert i å vite hvor mange venner du har, hvor mange fiender du har, og hvor mange du er nøytrale til (du er nøytral til en person dersom du hverken har en direkte eller indirekte relasjon til den personen). Du vet allerede at du er venn med Asgeir, og at du er fiende med Beate. Du har også tilgang på en hemmelig etterretningsrapport om observerte fiendskap og observerte vennskap.

Etterretningsrapporten består av én linje for hvert observerte vennskap eller fiendskap. Hver linje består av nøyaktig tre mellomrom-separerte ord: Det første ordet på linjen er enten vennskap'' ellerfiendskap'', og de to neste ordene er navnene på to personer som er observert å være henholdsvis venner eller fiender. Alle som betyr noe er nevnt i etterretningsrapporten (inkludert Asgeir og Beate), men den inneholder likevel ikke mer enn 21838 observasjoner.

Svaret består av tre heltall x, y og z: Antall venner, antall fiender og antall du er nøytral til.

Rapport: https://gist.github.com/knowitkodekalender/7b28ebeed3bc5d3b91a0ef1a762d9c14

Eksempel

Gitt følgende etterretningsrapport så har du:
fire venner: Asgeir, Adam, Aron og Aage
fem fiender: Birger, Beate, Birk, Birte og Borg
to nøytrale: Chris og Casper

vennskap Adam Aage
fiendskap Aron Birte
fiendskap Casper Chris
vennskap Birger Beate
fiendskap Birger Aage
fiendskap Asgeir Birk
fiendskap Birk Aage
vennskap Adam Aron
vennskap Birte Borg

Svaret blir da 4 5 2

NB! Denne oppgaven kan være vanskelig
